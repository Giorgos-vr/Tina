# Tina

Tina is a voice recognition prototype that was inspired in order to help children ages 2 to 5 to practice their speech by taking advantage of gTTS and how "sensitive" it can sometimes be when it comes to correctly recognising speech.

As this app is written in Greek I will first go through the description and instructions in Greek with an English translation following right underneath. Thank you.


for info, questions and bug reports please email

########## giorgos_vr[at]gmail[dot]com ##########

για πληροφορίες, ερωτήσεις, παρατηρήσεις στείλτε email στην παραπάνω διεύθυνση


## Οδηγίες, ευχαριστίες.

Αγαπητοί γονείς σας ευχαριστώ πολύ που σταθήκατε και δεχτήκατε να δοκιμάσετε την εφαρμογή Tina.
Η εφαρμογή αυτή έχει ως κύριο στόχο να βοηθήσει τα παιδιά ηλικιών 2 ως 5 να εξασκήσουν την ομιλία τους εκμεταλλευόμενα τις λειτουργίες αναγνώρισης φωνής του Google.

Η λειτουργία αναγνώρισης φωνής ήταν και παραμένει ως και σήμερα μια ιδιαίτερα "ευαίσθητη" τεχνολογία η οποία ορισμένες φορές δυσκολεύεται να αναγνωρίσει σωστά την ομιλία ακόμα και αν αυτή εκφέρεται καθαρά από ενήλικες σε ένα σχετικά ήσυχο περιβάλλον γι'αυτό μην αφήσετε τα παιδιά που θα δοκιμάσουν την εφαρμογή αυτή να αποθαρρυνθούν αν η απάντηση τους, παρότι σωστή, δεν αναγνωριστεί σωστά ή αμέσως.

# Λειτουργία της εφαρμογής
## Εγκατάσταση, μενού και βασικές λειτουργίες.

### Εγκατάσταση (προσωρινά μη διαθέσιμο).

Για να εγκαταστήσετε την εφαρμογή αυτή αρκεί να κατεβάσετε και να αποσυμπιέσετε το αρχείο [tina_alpha.zip](https://) και να τρέξετε την συντόμευση 'Tina' που θα βρείτε στον κεντρικό φάκελο.

ΠΡΟΣΟΧΗ!
Για την ορθή λειτουργία της εφαρμογής αυτής ΑΠΑΙΤΕΙΤΑΙ μικρόφωνο και σύνδεση στο ίντερνετ.

### Λειτουργία.
### Η εφαρμογή αυτή έχει τρεις βασικές οθόνες.

1. Η πρώτη είναι η εισαγωγική οθόνη η οποία παρουσιάζει τη λειτουργία της εφαρμογής και εμφανίζεται **μόνο** στην εκκίνηση της εφαρμογής. Δώστε της την δέουσα προσοχή καθώς μόλις περάσετε στην οθόνη του μενού δεν θα είναι πλέον δυνατή η πλοήγηση σας πίσω σε αυτή την οθόνη παρά μόνο αν επανεκκινήσετε την εφαρμογή.

2. Η δεύτερη κύρια οθόνη είναι η οθόνη του μενού. Στην οθόνη αυτή θα βρείτε πέντε κουμπιά. Τα πρώτα τέσσερα είναι τα κουμπιά επιλογής του εκάστοτε παιχνιδιού και το πέμπτο είναι το κουμπί εξόδου που τερματίζει την εφαρμογή.

3. Η τρίτη κύρια οθόνη είναι η οθόνη του εκάστοτε παιχνιδιού και έχει δύο κουμπιά. Το ένα είναι για την επιστροφή σας στο κύριο μενού και το άλλο για τον τερματισμό της εφαρμογής. Καθώς σε αυτή την έκδοση του παιχνιδιού δεν υπάρχει δυνατότητα επανάληψης παιχνιδιού ο μόνος τρόπος να συνεχίσετε να παίζετε είναι μετά το τέλος του παιχνιδιού να επιστρέψετε στην οθόνη του μενού και να επιλέξετε παιχνίδι εκ νέου.

## Η λειτουργία της εφαρμογής.

### Η λειτουργία της εφαρμογής έχει ως εξής.
Στην οθόνη του μενού **και μόνο** την πρώτη φορά που θα την επισκεφτείτε η Τίνα η Ρομποτίνα θα σας καλωσορίσει και θα σας ζητήσει το όνομα του χρήστη το οποίο και θα αποθηκεύσει για τις μετέπειτα λειτουργίες της. Έπειτα θα ερωτηθείτε αν θέλετε να παίξετε. Εάν η απάντηση σας είναι θετική θα σας ζητηθεί να επιλέξετε παιχνίδι. Η μεταφορά σας στο επιλεγέν παιχνίδι γίνεται αυτόματα στη φάση αυτή.

Σε περίπτωση αρνητικής απάντησης ή σε περίπτωση που επιστρέψατε στην οθόνη του μενού από κάποιο παιχνίδι η διαδικασία επιλογής παιχνιδιού γίνεται μόνο χειροκίνητα με το πάτημα του αντίστοιχου κουμπιού.

*Η φωνητική επιλογή είναι σχεδιασμένη να λειτουργεί **μόνο** κατά την πρώτη επίσκεψη στην οθόνη του μενού και δεν επαναλαμβάνεται παρά μόνο αν επανεκκινήσετε την εφαρμογή.*

Στην οθόνη παιχνιδιού αρχικά θα ακούσετε την προτροπή *"τι είναι;"* ακολουθούμενη από ένα σχήμα/χρώμα/αντικείμενο/ζώο/αριθμό/γράμμα (ανάλογα την επιλογή παιχνιδιού). Η απάντηση σας ακολουθεί την προτροπή και οφείλει να είναι δυνατή και καθαρή και ιδανικά σε ήσυχο περιβάλλον χωρίς έντονους εξωγενείς θορύβους ώστε η απάντηση να ερμηνευτεί σωστά. Αν η απάντηση είναι όντως σωστή και μεταξύ των προεπιλεγμένων θα ακουστεί η επιβεβαίωση *"πολύ σωστά!"*, αν η απάντηση είναι λάθος ή εκτός των προεπιλεγμένων θα ακουστεί η επιβεβαίωση *"λάθος!"* ενώ αν η απάντηση δεν γίνει σωστά αντιληπτή θα ακουστεί το μήνυμα λάθους *"Δεν σε κατάλαβα!"*, έπειτα η οθόνη ανανεώνεται και η διαδικασία επαναλαμβάνεται.

Η διαδικασία ολοκληρώνεται μετά από δέκα επαναλήψεις οπότε και ακούγεται η επιβεβαίωση *"Μπράβο [όνομα χρήστη]!"*.

*Ορισμένες φορές η διαδικασία επιλογής αντικειμένου θα τύχει να δείξει το ίδιο αντικείμενο δύο ή και περισσότερες φορές στη σειρά, σε αυτή τη περίπτωση ακολουθείστε την προτροπή "τι είναι;" και απαντήστε ξανά.*

Έπειτα από την ολοκλήρωση των επαναλήψεων μπορείτε να επιλέξετε από τα δύο διαθέσιμα κουμπιά είτε για να επιστρέψετε στο κεντρικό μενού και να διαλέξετε καινούργιο παιχνίδι είτε για να κλείσετε την εφαρμογή.

##################

# English
## coming soon
